# Terreno Illusorio
*4° livello, Illusione*

- **Tempo di lancio:** 10 minuti
- **Raggio d'azione:** 90m
- **Componenti:** V, S, M (una pietra, un rametto e alcuni frammenti di un vegetale fresco)
- **Durata:** 24 ore

L'incantatore fa in modo che un terreno naturale contenuto in un cubo con spigolo di 45 metri appaia, suoni e odori come un altro tipo di terreno naturale. Un campo aperto o una strada potrebbe quindi sembrare una palude, una collina, un crepaccio o un qualche altro tipo di terreno difficile o invalicabile. Uno stagno potrebbe apparire come un prato erboso, un precipizio come un dolce pendio e un fosso erto di rocce come una strada ampia e accogliente. Le strutture artificiali, l'equipaggiamento e le creature entro l'area non cambiano aspetto.
Le caratteristiche tattili del terreno non cambiano, quindi le creature che entrano nell'area hanno buone probabilità di capire che si tratta di un'illusione. Se la differenza non risulta evidente al tatto, una creatura che esamini attentamente l'illusione può effettuare una prova di Intelligenza {Indagare) contro la CD del tiro salvezza dell'incantesimo per dubitare. Una creatura che riconosce l'illusione per ciò che è, la vede come immagine indistinta sovrapposta al vero terreno.

**Classi:** Mago, Warlock, Druido, Bardo

**Sorgente:** [https://dungeonsanddragons.fandom.com/it/wiki/Terreno_Illusorio](https://dungeonsanddragons.fandom.com/it/wiki/Terreno_Illusorio)

---