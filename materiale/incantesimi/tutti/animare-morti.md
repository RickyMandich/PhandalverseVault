## Animare Morti
*3° livello, Necromanzia*

- **Tempo di lancio:** 1 minuto
- **Raggio d'azione:** 3 m
- **Componenti:** V, S, M (una goccia di sangue, un brandello di carne, un pizzico di polvere d'osso)
- **Durata:** Istantanea

Questo incantesimo crea un servitore non morto, scegliendo un cadavere di umanoide Medio o Piccolo entro gittata. Il suo incantesimo infonde nel bersaglio un'empia parvenza di vita, animandolo come creatura non morta. Il bersaglio diventa uno [scheletro](https://dungeonsanddragons.fandom.com/it/wiki/Scheletro "Scheletro") se l'incantatore ha scelto le ossa o uno [zombi](https://dungeonsanddragons.fandom.com/it/wiki/Zombi "Zombi") se ha scelto un cadavere. (Il GM possiede le statistiche di gioco di queste creature).  
A ogni suo turno l'incantatore può usare un'azione bonus per comandare mentalmente qualsiasi creatura da lui creata tramite questo incantesimo e situata entro 18 metri da lui (se controlla più creature, può comandarle tutte o nessuna allo stesso tempo, impartendo lo stesso comando a ogni creatura). L'incantatore decide quale azione effettuerà la creatura e dove si muoverà durante il suo turno successivo, oppure può impartire un comando generale, come per esempio vigilare su una camera o un corridoio in particolare. Se l'incantatore non impartisce alcun comando, la creatura si limita a difendersi dalle creature ostili. Una volta ricevuto un ordine, la creatura continua a seguirlo finché non ha portato a termine il compito.  
La creatura rimane sotto il controllo dell'incantatore per 24 ore, dopodiché smette di obbedire ai comandi che l'incantatore le ha impartito. Per mantenere il controllo della creatura per altre 24 ore, l'incantatore deve lanciare di nuovo questo incantesimo su di essa prima che l'attuate periodo di 24 ore termini. Questo uso dell'incantesimo gli permette di ristabilire il controllo su un massimo di quattro creature da lui animate tramite questo incantesimo, anziché animarne una nuova.

**Ai livelli superiori:** Quando l'incantatore lancia questo incantesimo usando uno slot incantesimo di 4° livello o superiore, anima o ristabilisce il controllo su due creature non morte aggiuntive per ogni slot di livello superiore al 3°. Ognuna di queste creature deve provenire da un cumulo di ossa o da un cadavere diverso.

**Classi:** Mago, Chierico, Warlock
[https://dungeonsanddragons.fandom.com/it/wiki/Animare_Morti](https://dungeonsanddragons.fandom.com/it/wiki/Animare_Morti)

---